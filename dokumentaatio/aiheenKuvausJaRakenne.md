# Aiheen kuvaus ja määrittely

DayOff on Tower Defence -tyyppinen reaaliaikainen peli, jossa puolustetaan rasittunutta opiskelijaa erilaisilta uhkilta. Rasittavuudeltaan vaihtelevat uhkat liikkuvat rataa pitkin jonossa kohti opiskelijaa. Pelaajan tehtävä on estää rasitteiden pääsy opiskelijan luo ostamalla "torneja" jotka aktiivisesti tuhoavat uhkia ja tienaavat tällä lisää rahaa.

Opiskelija pysyy paikallaan ja menettää elämäänsä sen kohtaamien uhkien myötä. Peli päättyy kun opiskelija on menettänyt koko elämänsä.

Uhkat tulevat ryhminä kun pelaaja on tehnyt siirtonsa. Pelaaja voi siirtonsa aikana ostaa erilaisia torneja ja sijoittaa ne haluamiinsa kohtiin, muttei keskelle uhkien käyttämää reittiä. Reitti pysyy koko pelin samana ja on pelaajan nähtävissä.

Torneja on erilaisia ja jokaisella on omanlaisensa ammuksensa. Ammukset vaihtelevat esimerkiksi nopeutensa ja voimakkuutensa puolesta. Pelaaja ei voi ohjata ammuksia, vaan torni ampuu niitä jatkuvalla syötöllä kunnes kierros päättyy, eli kaikki uhat tai opiskelija on tuhottu. Ammukset eivät voi loppua kesken. Alustavasti ammukset kulkevat tornista pelaajan osoittamaan suuntaan. Mahdollisesti niitä voi kuitenkin kehittää tähtäämään lähimpään uhkaan.

Uhkat vaihtelevat myös nopeutensa ja vahvuutensa puolesta. Voimakkaammilla uhkilla kestävyys on parempi ja samoin vahingot ovat suurempia uhkien kohdatessa opiskelijan. Uhkien tuhouduttua pelaaja saa lisää rahaa ostaa torneja. Pelin edetessä uhkista tulee voimakkaampia ja nopeampia.





